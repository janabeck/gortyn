P1 θιοί . Ὄς κ’ ἐλευθέρο̄ι ἒ̄ δο̄́λο̄ι μέλλε̄ι ἀνπιμο̄λέν , πρὸ δίκας με̄̀ ἄγεν . αἰ δέ κ’ ἄγε̄ι καταδικακσάτο̄ το̄̑ ἐλευθέρο̄ δέκα στατε̑̄ρανς , το̄̑ δο̄́λο̄ πέντε ὄτι ἄγει , καὶ δικακσάτο̄ λαγάσαι ἐν ταῖς τρισὶ ἀμέραις . αἰ [δέ] κα με̄̀ [λαγ]άσει , καταδικαδδέτο̄ το̄̑ μὲν ἐλευθέρο̄ στατε̑̄ρα , το̄̑ δο̄́λο̄ [δα]ρκνὰν τᾶς ἀμέρας ϝεκάστας , πρίν κα λαγάσει · το̄̑ δὲ κρόνο̄ τὸν δι[κ]αστὰν ὀμνύντα κρίνεν . αἰ δ’ ἀννίοιτο με̄̀ ἄγεν , τὸν δικαστὰν ὀμνύντα κρ[ί]νεν , αἰ με̄̀ ἀποπο̄νίοι μαῖτυς . αἰ δέ κα μο̄λε̑̄ι ὀ μὲν ἐλεύθε[ρ]ον , ὀ δ[ὲ δ]ο̄̑λον , κάρτονανς ἐ̄̑μεν , [ὄτερο]ί κ’ ἐλεύθερον ἀποπο̄νίο̄ντι . αἰ δέ κ’ ἀνπὶ δο̄́λο̄ι μο̄λίο̄ντι πο̄νίοντες ϝὸν ϝεκάτερος ἐ̄̑μεν , αἰ μέν κα μαῖτυς ἀποπο̄νε̑̄ι , κατὰ τὸν μαίτυρα δικάδδεν , αἰ δέ κ’ ἒ̄ ἀνποτέροις ἀποπο̄νίο̄ντι ἒ̄ με̄δατέρο̄ι , τὸν δικαστὰν ὀμνύντα κρίνεν . ἐ̄̑ δέ κα νικαθε̑̄ι ὀ ἔκο̄ν , [τ]ὸμ μὲν ἐλεύθερον λαγάσαι τᾶν πέ[ν]τ’ ἀμερᾶν , τὸν δὲ δο̄̑λ[ον] ἐς κε̑̄ρανς ἀποδόμεν . αἰ δέ κα με̄̀ λαγάσει ἒ̄ με̄̀ ἀποδο̄̑ι , δικακσάτο̄ νικὲν το̄̑ μὲν ἐλευθέρο̄ πεντε̄́κοντα στατε̑̄ρανς καὶ στατε̑̄ρα τᾶς ἀμέρας ϝεκάστας , πρίν κα λαγάσει , το̄̑ δὲ δο̄́λο̄ δέκα στατε̑̄ρανς καὶ δαρκνὰν τᾶς ἀμέρας ϝεκάστας , πρίν κ’ ἀποδο̄̑ι ἐς κε̑̄ρανς . ἐ̄̑ δέ κα καταδικάκσει ὀ δικαστάς , ἐνιαυτο̄̑ι πράδδεθθαι τὰ τρίτρα ἒ̄ μεῖον , πλίον δὲ με̄́ · το̄̑ δὲ κρόνο̄ τὸν δικαστὰν ὀμνύντα κρίνεν . αἰ δέ κα ναεύε̄ι ὀ δο̄̑λος ὀ̑̄ κα νικαθε̑̄ι , καλίο̄ν ἀντὶ μαιτύρο̄ν δυο̄̑ν δρομέο̄ν ἐλευθέρο̄ν ἀποδεικσάτο̄ ἐπὶ το̄̑ι ναο̄̑ι ὄπε̄ κα ναεύε̄ι ἒ̄ αὐτὸς ἒ̄ ἄ(λ)λος πρὸ τούτο̄ · αἰ δέ κα με̄̀ καλε̑̄ι ἒ̄ με̄̀ δείκσει , κατισ[τάτ]ο̄ τὰ ἐ[γρα](μ)μένα . αἰ δέ κα με̄δ’ αὐτὸν ἀποδο̄̑ι ἐν το̄̑ι ἐνιαυτο̄̑ι , τὰνς ἀπλόονς τ[ι]μὰνς ἐπικαταστασεῖ . αἰ δέ κ’ ἀποθάνε̄ι μο̄λιομένας τᾶδ δί[κα]ς , τὰν ἀπλόον τιμὰν κατ(α)στασεῖ . αἰ δέ κα κοσ[μ]ίο̄ν ἄγε̄ι ἒ̄ κοσμίοντος ἄλλος , ἐ̑ κ’ ἀποστᾶι , μο̄λέν , καἴ κα νικαθε̑̄ι , κατιστάμεν ἀπ’ [ἆ]ς [ἀμέρα]ς ἄγαγε τὰ ἐγρα(μ)μένα . [τὸ]ν δὲ νενικαμένο[ν] κα[ὶ τὸν κα]τακείμενον ἄγοντι ἄπατον ἐ̄̑μεν . P2 Αἴ κα τὸν ἐλεύθερον ἒ̄ τὰν ἐλευθέραν κάρτει οἴπε̄ι , ἐκατὸν στατε̑̄ρανς καταστασεῖ · αἰ δέ κ’ ἀπεταίρο̄ , δέκα · αἰ δέ κ’ ὀ δο̄̑λος τὸν ἐλεύθερον ἒ̄ τὰν ἐλευθέραν , διπλεῖ καταστασεῖ · αἰ δέ κ’ ἐλεύθερος ϝοικέα ἒ̄ ϝοικέαν , πέντε δαρκνάνς · αἰ δέ κα ϝ[ο]ικεὺς ϝοικέα ἒ̄ ϝοικέαν , π[έν]τε στατε̑̄ρανς . ἐνδοθιδίαν δο̄́λαν αἰ κάρτει δαμάσαιτο , δύο στατε̑̄ρανς καταστασεῖ · αἰ δέ κα δεδαμν[α]μέναν , πεδ’ ἀμέραν , [ὀ]δελόν , αἰ δέ κ’ ἐν νυττί , δύ’ ὀδελόνς · ὀρκιο̄τέραν δ’ ἐ̄̑μεν τὰν δο̄́λαν . αἴ κα τὰν ἐλευθέραν ἐπιπε̄ρε̑̄ται οἴπεν ἀκεύοντος καδεστᾶ , δέκα στατε̑̄ρανς καταστασεῖ , αἰ ἀποπο̄νίοι μαῖτυς . αἴ κα τὰν ἐλευθέραν μοικίο̄ν αἰλεθε̑̄ι ἐν πατρὸς ἒ̄ ἐν ἀδελπιο̄̑ ἒ̄ ἐν το̄̑ ἀνδρός , ἐκατὸν στατε̑̄ρανς καταστασεῖ · αἰ δέ κ’ ἐν ἄ(λ)λο̄ , πεντε̄́κοντα · αἰ δέ κα τὰν το̄̑ ἀπεταίρο̄ , δέκα · αἰ δέ κ’ ὀ δο̄̑λος [τὰ]ν ἐλευθέραν , διπλεῖ καταστασεῖ · αἰ δέ κα δο̄̑λος δο̄́λο̄ , πέντε . προϝειπάτο̄ δὲ ἀντὶ μαιτύρο̄ν τριο̄̑ν τοῖς καδεσταῖς το̄̑ ἐναιλεθέντος ἀλλύεθθαι ἐν ταῖς πέντ’ ἀμέραις · το̄̑ δὲ δο̄́λο̄ το̄̑ι πάσται ἀντὶ μαιτύρο̄ν δυο̄̑ν . αἰ δέ κα με̄̀ ἀλλύσεται , ἐπὶ τοῖς ἐλόνσι ἐ̄̑μεν κρε̄́θθαι ὄπαι κα λείο̄ντι . αἰ δέ κα πο̄νε̑̄ι δολο̄́σαθθαι , ὀμόσαι τὸν ἐλόντα το̄̑ πεντε̄κονταστατε̄́ρο̄ καὶ πλίονος πέντον αὐτὸν ϝὶν αὐτο̄̑ι ϝέκαστον ἐπαριόμενον , το̄̑ δ’ ἀπεταίρο̄ τρίτον αὐτὸν , το̄̑ δὲ ϝοικέος τὸν πάσταν ἄτερον αὐτὸν μοικίοντ’ ἐλέν , δολο̄́σαθθαι δὲ με̄́ . P3 Αἴ κ’ ἀνε̄̀ρ [κα]ὶ [γυ]νὰ διακρ[ί]νο̄ν[τ]αι , τὰ ϝὰ αὐτᾶς ἔκεν , ἄτι ἔκονσ’ ἐ̑ιε πὰρ τὸν ἄνδρα , καὶ το̄̑ καρπο̄̑ τὰνν ε̄̓μίναν , αἴ κ’ ἐ̑̄ι ἐς το̄̑ν ϝο̄̑ν αὐτᾶς κρε̄μάτο̄ν , κὀ̑̄τι κ’ ἐνυπάνει τὰν [ε̄̓μίνα]ν ἄτι κ’ ἐ̑̄ι , καὶ πέντε στατε̑̄ρανς , αἴ κ’ ὀ ἀνε̄̀ρ αἴτιος ἐ̑̄ι τᾶς κε̄[ρ]εύσιος · α[ἰ] δὲ πο̄νίοι ὀ ἀνε̄̀ρ [αἴτιος με̄̀ ε̄̓̑]μεν , τὸν δικαστὰν ὀμνύντα κρίνεν . αἰ δέ τι ἄλλο πέροι το̄̑ ἀνδρός , πέντε στατε̑̄ρανς καταστασεῖ κὄ̄τι κα πέρε̄ι αὐτόν , κὄ̄τι κα παρέλε̄ι ἀποδότο̄ αὐτόν . ὀ̑̄ν δέ κ’ ἐκσαννε̄́σεται δικάκσαι τὰν γυναίκ’ ἀπομόσαι τὰν Ἄρτεμιν πὰρ Ἀμυκλαῖον πὰρ τὰν Τοκσίαν . ὄτι δέ τίς κ’ ἀπομοσάνσαι παρέλε̄ι , πέντε στατε̑̄ρανς καταστασεῖ καὶ τὸ κρέος αὐτόν . αἰ δέ κ’ ἀλλόττριος συνε(σ)σάδδε̄ι , δέκα στ[ατ]ε̑̄ρανς καταστασεῖ , το̄̑ δὲ κρε̄́ιος διπλεῖ ὄτι κ’ ὀ δικαστὰς ὀμόσει συνεσσάκσαι . αἰ ἀνε̄̀ρ ἀποθάνοι τέκνα καταλιπο̄́ν , αἴ κα λε̑̄ι ἀ γυνά , τὰ ϝὰ αὐτᾶς ἔκονσαν ὀπυίεθθαι κἄτι κ’ ὀ ἀνε̄̀δ δο̄̑ι κατὰ τὰ ἐγραμμένα ἀντὶ μαιτύρο̄ν τριο̄̑ν δρομέο̄ν ἐλευθέρο̄ν · αἰ δέ τι το̄̑ν τέκνο̄ν πέροι , ἔνδικον ἔ̄μεν . αἰ δέ κα ἄτεκνον καταλίπε̄ι , τά τε ϝὰ αὐτᾶς ἔκεν κὀ̑τι κ’ ἐν[υ]πάνει [τ]ὰν ε̄̓μ[ί]ναν κα[ὶ τ]ο̄̑ καρπ[ο̄̑] το̄̑ ἔνδ[ο]θεν πεδὰ το̄̑ν ἐπιβαλλόντ[ο̄ν] μοῖραν λακὲ[ν] καἴ τί κ’ ὀ ἀνε̄̀δ δο̄̑ι ἆι ἔγρατται · αἰ δέ τι ἄλλο πέροι , ἔνδικον ἔ̄μεν . αἰ δὲ γυνὰ ἄτεκνος ἀποθάνοι , τά τε ϝὰ αὐτᾶς τοῖς ἐπιβάλλονσι ἀποδόμεν κὀ̑τι ἐνύπανε τὰν ε̄̓μίναν καὶ το̄̑ καρπο̄̑ , αἴ κ’ ἐ̑̄ι ἐς το̄̑ν ϝο̄̑ν αὐτᾶς , τὰν ε̄̓μίναν . κόμιστρα αἴ κα λε̑̄ι δόμεν ἀνε̄̀ρ ἒ̄ γυνά , ἒ̄ ϝε̑̄μα ἒ̄ δυο̄́δεκα στατε̑̄ρανς ἒ̄ δυο̄́δεκα στατε̄́ρο̄ν κρέος , πλίον δὲ με̄́ . αἴ κα ϝοικέος ϝοικέα κριθε̑̄ι δο̄ο̄̑ ἒ̄ ἀποθανόντος , τὰ ϝὰ αὐτᾶς ἔκεν · ἄλλο δ’ αἴ τι πέροι , ἔνδικον ἔ̄μεν . P4 Αἰ τέκοι γυνὰ κε̄[ρ]ε[ύο]νσα , ἐπελεῦσαι το̄̑ι ἀνδρὶ ἐπὶ στέγαν ἀντὶ μαιτύρο̄ν τριο̄̑ν . αἰ δὲ με̄̀ δέκσαιτο , ἐπὶ τᾶι ματρὶ ἐ̄̑μεν τὸ τέκνον ἒ̄ τράπεν ἒ̄ ἀποθέμε̄ν · ὀρκιο̄τέροδ δ’ ἐ̄̑μεν τὸς καδεστὰνς καὶ τὸς μαίτυρανς , αἰ ἐπε̄λεύσαν . αἰ δὲ ϝοικέα τέκοι κε̄ρεύονσα , ἐπελεῦσαι το̄̑ι πάσται το̄̑ ἀνδρός , ὂς ὄ̄πυιε , ἀντὶ μαιτύρο̄ν [δυ]ο̄̑ν . αἰ δέ κα με̄̀ δέκσεται , ἐπὶ το̄̑ι πάσται ἐ̄̑μεν τὸ τέκνον το̄̑ι τᾶς ϝοικέας . αἰ δὲ το̄̑ι αὐτο̄̑ι αὖτιν ὀπυίοιτο πρὸ το̄̑ ἐνιαυτο̄̑ , τὸ παιδίον ἐπὶ το̄̑ι πάσται ἐ̄̑μεν το̄̑ι το̄̑ ϝοικέος . κο̄̓ρκιο̄́τερον ἐ̄̑μεν τὸν ἐπελεύσαντα καὶ τὸς μαίτυρανς . γυνὰ κε̄ρεύονσ’ αἰ ἀποβάλοι παιδίον πρὶν ἐπελεῦσαι κα[τ]ὰ τὰ ἐγραμμένα , ἐλευθέρο̄ μὲν καταστασεῖ πεντε̄́κοντα στατε̑̄ρανς , δο̄́λο̄ πέντε καὶ ϝίκατι , αἴ κα νικαθε̑̄ . ὀ̑̄ι δέ κα μ’ εἴ[ε̄] τι(ς) στέγα ὄπυι ἐπελευσεῖ , ἒ̄ αὐτὸν με̄̀ ὀρε̑̄ι , αἰ <αι> ἀποθείε̄ τὸ παιδίον , ἄπατον ἔ̄μεν . αἰ κύσαιτο καὶ τέκοι ϝοικέα με̄̀ ὀπυιομένα , ἐπὶ το̄̑ι τ[ο̄̑] πατρὸς πάσται ἐ̄̑μεν τὸ τέκνον · αἰ δ’ ὀ πατε̄̀ρ με̄̀ δο̄́οι , ἐπὶ τοῖς το̄̑ν ἀδελπιο̄̑ν πάσταις ἔ̄μεν . P5 Τὸν πατέρα το̄̑ν τέκνο̄ν καὶ το̄̑ν κρε̄μάτο̄ν καρτερὸν ἐ̄̑μεν τᾶδ δαίσιος καὶ τὰν ματέρα το̄̑ν ϝο̄̑ν αὐτᾶς κρε̄μάτο̄ν . ἆς κα δο̄́ο̄ντι , με̄̀ ἐπάνανκον ἔ̄μεν δατε̑̄θθαι · αἰ δέ τις ἀταθείε̄ , ἀποδάτταθθαι το̄̑ι ἀταμένο̄ι ἆι ἔγρατται . ἐ̑ δέ κ’ ἀποθάνε̄ι τι(ς) , στέγανς μὲν τὰνς ἐν πόλι κἄτι κ’ ἐν ταῖ(ς) στέγαις ἐνε̑̄ι , αἶς κα με̄̀ ϝοικεὺς ἐνϝοικε̑̄ι ἐπὶ κο̄́ραι ϝοικίο̄ν , καὶ τὰ πρόβατα καὶ καρτα[ί]ποδα , ἄ κα με̄̀ ϝοικέος ἐ̑ι , ἐπὶ τοῖς υἰάσι ἔ̄μεν , τὰ δ’ ἄλλα κρε̄́ματα πάντα δατε̑̄θθαι καλο̄̑ς , καὶ λανκάνεν τὸς μὲν υἰύνς , ὀπόττοι κ’ ἴο̄ντι δύο μοίρανς ϝέκαστον , τὰδ δὲ θυγατέρανς , ὀπότται κ’ ἴο̄ντι μίαν μοῖραν ϝεκάσταν . δατε̑̄θ[θ]αι δὲ καὶ τὰ ματρ[ο̄̑]ια , ἐ̑̄ κ’ ἀποθά[νε̄]ι , ἆιπε[ρ] τὰ [πατρο̄̑ι’] ἔ[γραττ]αι . αἰ δὲ κρε̄́ματα με̄̀ εἴε̄ , στέγα δέ , λακὲν τὰθ θ[υ]γατέρας ἆι ἔγρατται . αἰ δέ κα λε̑̄ι ὀ πατε̄̀ρ δο̄ὸς ἰο̄̀ν δόμε̄ν τᾶι ὀπυιομέναι , δότο̄ κατὰ τὰ ἐγραμμένα , πλίονα δὲ με̄́ . ὀτείαι δὲ πρόθθ’ ἔδο̄κε ἒ̄ ἐπέσπενσε , ταῦτ’ ἔκεν , ἄλλα δὲ με̄̀ ἔτι το̄̑ν π[α]τρο̄́ι[ο̄]ν [κ]ρε̄́[ματ’] ἀπολαν[κά]νεν . γυνὰ ὀ[τ]εία κρε̄́ματα με̄̀ ἔκει ἒ̄ [πα]τρὸδ δόντος ἒ̄ ἀ[δ]ελπιο̄̑ ἒ̄ ἐπισπένσαντος ἒ̄ ἀπολα[κ]όνσα ἆι ὄκ’ ὀ Αἰθ[α]λεὺ(ς) σταρτὸς ἐκoσμίον οἰ σὺν Κύ[λ]λο̄ι , ταύτας μὲν ἀπολανκάνεν , ταῖδ δὲ πρόθθα με̄̀ ἔ[ν]δικον ἔ̄μεν . P6 Ε̄̑̓ κ’ ἀποθάνε̄ι ἀνε̄̀ρ ἒ̄ γυνά , αἰ μέν κ’ ἐ̑̄ι τέκνα ἒ̄ ἐς τέκνο̄ν τέκνα ἒ̄ ἐς τούτο̄ν τέκνα , τούτος ἔκε[ν] τὰ κρε̄́ματα . αἰ δέ κα με̄́τις ἐ̑̄ι τούτο̄ν , ἀ<α>δελπιοὶ δὲ το̄̑ ἀποθανόντος κε̄̓κς ἀδε[λ]πιο̄̑ν τέκνα ἒ̄ ἐς τούτο̄ν τέκνα , τούτος ἔκεν τὰ κρε̄́ματα . αἰ δέ κα με̄́τις ἐ̑̄ι τούτο̄ν , ἀδευπιαὶ δὲ το̄̑ ἀποθανόντος κε̄̓ς ταυτᾶν τέκνα ἒ̄ ἐς το̄̑ν τέκνο̄ν τέκνα , τούτος ἔκεν τὰ κρε̄́ματα . αἰ δέ κα με̄́τις ἐ̑̄ι τούτο̄ν , οἶς κ’ ἐπιβάλλε̄ι ὄπο̄ κ’ ἐ̑̄ι τὰ κρε̄́ματα , τούτος ἀναιλε̑̄θθαι . αἰ δὲ με̄̀ εἶεν ἐπιβάλλοντες , τᾶς ϝοικίας οἴτινές κ’ ἴο̄ντι ὀ κλᾶρος , τούτονς ἔκεν τὰ κρε̄́ματα . P7 Αἰ δέ κ’ οἰ ἐπιβάλλοντες οἰ μὲν λείο̄ντι δατε̑̄θθαι τὰ κρε̄́ματα , οἰ δὲ με̄́ , δικάκσαι τὸν δικαστὰν ἐπὶ τοῖλ λείονσι δατε̑̄θθαι ἐ̄̑μεν τὰ κρε̄́ματα πάντα , πρίν κα δάττονται . αἰ δέ κα δικάκσαντος το̄̑ δικαστᾶ κάρτει ἐνσείε̄ι ἒ̄ ἄγε̄ι ἒ̄ πέρε̄ι , δέκα στατε̑̄ρανς καταστασεῖ καὶ το̄̑ κρε̄́ιος διπλεῖ . τνατο̄̑ν δὲ καὶ καρπο̄̑ καὶ ϝε̄́μας κἀνπιδε̄́μας κε̄̓πιπολαίο̄ν κρε̄μάτο̄ν αἴ κα με̄̀ λείο̄ντι δατε̄́θ[θαι , τὸν δικαστ]ὰν ὀμνύντα κρῖναι πορτὶ τὰ μο̄λιόμενα . [α]ἰ [δ]έ κα κρε̄́ματα δατιόμενοι με̄̀ συνγιγνο̄́σκο̄ντι ἀνπὶ τὰν δαῖσιν , ο̄̓νὲν τὰ κρε̄́ματα κὄ̄ς κα πλεῖστον διδο̄̑ι ἀποδόμενοι τᾶν τιμᾶν δια[λ]ακόντο̄ν τὰν ἐπαβολὰν ϝέκαστος . δατιομένοιδ δὲ κρε̄́ματα μαίτυρανς παρε̄̑μεν δρομέανς ἐλευθέρονς τρίινς ἒ̄ πλίανς . θυγατρὶ ἐ̑̄̄ διδο̄̑ι , κατὰ τὰ αὐτά . P8 Ἆς κ’ ὀ πατε̄̀δ δο̄́ε̄ι , το̄̑ν το̄̑ πατρὸς κρε̄μάτο̄ν πὰρ υἰέος με̄̀ ο̄̓νε̑̄θθαι με̄δὲ καταθίθεθθαι · ἄτι δέ κ’ αὐτὸς πάσεται ἒ̄ ἀπολάκε̄ι ἀποδιδόθθο̄ , αἴ κα λε̑̄ι . με̄δὲ τὸν πατέρα τὰ το̄̑ν τέκνο̄ν ἄτι κ’ αὐτοὶ πάσονται ἒ̄ ἀπολάκο̄ντι . με̄δὲ τὰ τᾶς γυναικὸς τὸν ἄνδρα ἀποδό(θ)θαι με̄δ’ ἐπισπένσαι , με̄δ’ υἰὺν τὰ τᾶς ματρός . αἰ δέ τις πρίαιτο ἒ̄ καταθεῖτο ἒ̄ ἐπισπένσαιτο , ἀλλᾶι δ’ ἔγρατ[τα]ι , ἆι τάδε τὰ γράμματα ἔγ[ρατται , τὰ] μ[ὲ]ν κρε̄́ματα ἐπὶ τᾶι ματρὶ ἐ̄̑μεν κἐ̄πὶ τᾶι γυναικί , ὀ δ’ ἀποδόμενος ἒ̄ καταθὲνς ἒ̄ ἐπισπένσανς το̄̑ι πριαμένο̄ι ἒ̄ καταθεμένο̄ι ἒ̄ ἐπισπενσαμένο̄ι διπλεῖ καταστασεῖ καἴ τί κ’ ἄλλ’ ἄτας ἐ̑̄ι , τὸ ἀπλόον · το̄̑ν δὲ πρόθθα με̄̀ ἔνδικον ἔ̄μεν . αἰ δέ κ’ ὀ ἀντίμο̄λος ἀπομο̄λε̑̄ι ἀνπὶ τὸ κρέος ὀ̑̄ι κ’ ἀνπιμο̄λίο̄ντι με̄̀ ἐ̄̑μεν τᾶς ματ[ρ]ὸς ἒ̄ τᾶς γυναικός , μο̄λὲν ὄπε̄ κ’ ἐπιβάλλε̄ι , πὰρ το̄̑ι δικαστᾶι ἐ̑̄ ϝεκάστο̄ ἔγρατται . αἰ δέ κ’ ἀποθάνε̄ι μάτε̄ρ τέκνα καταλιπόνσα , τὸν πατέρα καρτερὸν ἐ̄̑μεν το̄̑ν ματρο̄ίο̄ν , ἀποδό(θ)θαι δὲ με̄̀ με̄δὲ καταθέμε̄ν , αἴ κα με̄̀ τὰ τέκνα ἐπαινε̄́σει δρομέες ἰόντες . [α]ἰ δέ τις ἀλλᾶι πρίαιτο ἒ̄ καταθεῖτο , τὰ μὲν κρε̄́ματα ἐπὶ τοῖς τέκνοις ἔ̄μεν , το̄̑ι δὲ πριαμένο̄ι ἒ̄ καταθεμένο̄ι τὸν ἀποδόμενον ἒ̄ τὸν καταθέντα τὰν διπλείαν καταστᾶσαι τᾶς τιμᾶς , καἴ τί κ’ ἄλλ’ ἄτας ἐ̑̄ι , τὸ ἀπλόον . αἰ δέ κ’ ἄλλαν ὀπυίε̄ι , τὰ τέκνα [το̄̑]ν [μ]ατρο̄ίο̄ν καρτερὸνς ἔ̄μεν . P9 Αἰ κ’ ἐδ δυσ[μενίανς] περα[θε̄̑ι κ]ἐ̄̄κς ἀλλοπολίας ὐπ’ ἀνάνκας ἐκόμενος κελο[μ]ένο̄ τις λύσεται , ἐπὶ το̄̑ι ἀλλυσαμένο̄ι ἐ̄̑μεν , πρίν κ’ ἀποδο̄̑ι τὸ ἐπιβάλλον . αἰ δέ κα με̄̀ ὀμολογίο̄ντι ἀμπὶ τὰν πλε̄θὺν ἒ̄ με̄̀ [κ]ελομέ[ν]ο̄ αὐτο̄̑ [λ]ύσαθθαι , τὸν δικαστὰν ὀμνύντα κρίνεν πορτὶ τὰ μο̄λιόμενα . [τ]ο̄̑ ἐλευθέρο̄ τὸν δε — — — — . [αἴ κ’ ὀ δο̄̑λος] ἐπὶ τὰν ἐλευθέραν ἐλθο̄̀ν ὀπυίε̄ι , ἐλεύθερ’ ἐ̄̑μεν τὰ τέκνα . αἰ δέ κ’ ἀ ἐλευθέρα ἐπὶ τὸν δο̄̑λον , δο̄̑λ’ ἐ̄̑μεν τὰ τέκνα . αἰ δέ κ’ ἐς τᾶς αὐτᾶς ματρὸς ἐλεύθερα καὶ δο̄̑λα τέκνα γένε̄ται , ἐ̑̄ κ’ ἀποθάνε̄ι ἀ μάτε̄ρ , αἴ κ’ ἐ̑̄ι κρε̄́ματα , τὸνς ἐλευθέρονς ἔκεν . αἰ δ’ ἐλευθέροι με̄̀ ἐκσεῖεν , τὸνσς ἐπιβάλλοντανς ἀναιλε̑̄(θ)θαι . α[ἴ] κ’ ἐκς ἀγορᾶς πρ[ι]άμενος δο̄̑λον με̄̀ περαιο̄́σει τᾶν ϝεκσε̄́κοντ’ ἀμερᾶν , αἴ τινά κα πρό(θ)θ’ ἀδικε̄́κε̄ι ἒ̄ ὔστερον , το̄̑ι πεπαμένο̄ι ἔνδικον ἔ̄μεν . P10 Τὰμ πα[τ]ρο̄ι[ο̄̑]κον ὀπυίε(θ)θαι ἀδελπιο̄̑ι το̄̑ πατρὸς το̄̑ν ἰόντο̄ν το̄̑ι πρειγ[ί]στο̄ι . αἰ δέ κα πλίες πατρο̄ιο̄́κοι ἴο̄ντι κἀδελπι[ο]ὶ το̄̑ πατρός , [τ]ο̄̑ι ἐπιπρειγίστο̄ι ὀπυίε(θ)θαι . αἰ δέ κα με̄̀ ἴο̄ντι ἀδελπιοὶ το̄̑ πατρός , υἰέεδ δὲ ἐκς ἀδελπιο̄̑ν , ὀπυίε(θ)θαι ἰο̄̑ι το̄̑ι [ἐ]ς το̄̑ πρειγίστο̄ . αἰ δέ κα πλίες ἴο̄ντι πατρο̄ιο̄́κοι κυἰέες ἐκς ἀδελπιο̄̑ν , ἄλλο̄ι ὀπυίε(θ)θαι το̄̑ι ἐπὶ το̄̑ι ἐς [τ]ο̄̑ πρει[γί]στο̄ . μίαν δ’ ἔκεν πατρο̄ι[ο̄̑̑]κον τὸν ἐπιβάλλοντα , πλίαδ δὲ [μ]ε̄́ . P11 Ἆδ δέ κ’ ἄνο̄ρος ἐ̑̄ι ὀ ἐπιβάλλο̄ν ὀπυίεν ἒ̄ ἀ πατρο̄ιο̄̑κος , [σ]τέγαν μέν , αἴ κ’ ἐ̑̄ι , ἔκεν τὰν πατρο̄ιο̄̑κον , τᾶδ δ’ ἐπικαρπίας παντὸς τὰν ε̄̓μίναν ἀπολανκάνεν τὸν ἐπιβάλλοντα ὀπυίεν . αἰ δέ κ’ ἀπόδρομος ἰο̄̀ν ὀ ἐπιβάλλο̄ν ὀπυίεν ε̄̓βίο̄ν ε̄̓βίονσαν με̄̀ λε̑̄ι ὀπυίεν , ἐπὶ τᾶι πατρο̄ιο̄́κο̄ι ἐ̄̑μεν τὰ κρε̄́ματα πάντα καὶ τὸν καρπόν , πρείν κ’ ὀπυίε̄ι . αἰ δέ κα δρομεὺς ἰο̄̀ν ὀ ἐπιβάλλο̄ν ε̄̓βίονσαν λείονσαν ὀπυίε(θ)θαι με̄̀ λε̑̄ι ὀπυίεν , μο̄λὲν τὸς καδεστὰνς τὸς τᾶς πατρο̄ιο̄́κο̄ , ὀ δὲ [δ]ικα[σ]τ[ὰς] δικ[ακσά]το̄ ὀπυίεν ἐν τοῖς δ[υ]οῖς με̄νσί . αἰ δέ κα με̄̀ ὀπυίε̄ι ἆι ἔγρα(τ)ται , τὰ κρε̄́ματα πάντ’ ἔκονσαν , αἴ κ’ ἐ̑̄ι ἄλλος , το̄̑ι ἐπιβάλλοντι · αἰ δ’ ἐπιβάλλο̄ν με̄̀ εἴε̄ , τᾶς πυλᾶς το̄̑ν αἰτιόντο̄ν ὄτιμί κα λε̑̄ι ὀπυίε(θ)θαι . αἰ δέ κα το̄̑ι ἐπιβάλλοντι ε̄̓βίονσα με̄̀ λε̑̄ι ὀπυίε(θ)θαι ἒ̄ ἄνο̄ρος ἐ̑̄ι ὀ ἐπιβάλ[λ]ο̄ν [κα]ὶ μ[ε̄̀ λ]ε̑̄[ι μέν]εν ἀ πατρο̄ιο̄̑κος , στέγαμ μέν , αἴ κ’ ἐ̑̄ι ἐν πόλι , τὰμ πατρο̄ιο̄̑κον ἔκεν κἄτι κ’ ἐνε̑̄ι ἐν τᾶι στέγαι , το̄̑ν δ’ ἄλλο̄ν τὰν ε̄̓μίναν διαλακόνσαν ἄλλο̄ι ὀπυίε(θ)θαι τᾶς πυλᾶς το̄̑ν αἰτιόντο̄ν ὄτιμί κα λε̑̄ι . ἀποδατε̑̄(θ)θαι δὲ το̄̑ν κρε̄μάτο̄ν ἰο̄̑ι . αἰ δὲ με̄̀ εἶεν ἐπιβάλλοντες τᾶι <παι> πατρο̄ιο̄́κο̄ι ἆ[ι ἔ]γρατται , τὰ κρε̄́ματα πάντ’ ἔκ[ον]σαν τᾶς πυλᾶς ὀπυίε(θ)θ[α]ι ὄτιμί κα λε̑̄ι . αἰ δὲ τᾶς πυλ[ᾶ]ς με̄́τις λείοι ὀ[π]υίεν , τὸς καδεστὰνς τὸς τᾶς πατρο̄ιο̄́κο̄ ϝείπαι κατὰ [τὰν πυλ]ὰν ὄτι οὐ λ[ε̑̄ι ὀ]πυίεν τις ; καἰ μὲν τίς κ’ [ὀ]πυίε̄ι ἐν ταῖς τριάκοντα ἐ̑̄ κα ϝείποντι · αἰ δὲ μ(ε̄́) , ἄλλο̄ι ὀπυίε(θ)θαι ὄτιμί κα νύναται . αἰ δέ κα πατρὸς δόντος ἒ̄ ἀδελπιο̄̑ πατρο̄ιο̄̑κος γένε̄ται , αἰ λείοντος ὀπυίεν ὀ̑̄ι ἔδο̄καν με̄̀ λείοι ὀπυίε(θ)θαι , αἴ κ’ ἐστετέκνο̄ται , διαλακόνσαν το̄̑ν κρε̄μάτο̄ν ἆι ἔγρατται [ἄλλ]ο̄ι ὀπυιέ(θ)θ[αι τᾶ]ς [π]υ[λ]ᾶ[ς] . αἰ δὲ τέκνα με̄̀ εἴε̄ , πάντ’ ἔκονσαν το̄̑ι ἐπιβάλλον[τ]ι ὀπυίε(θ)θαι , αἴ κ’ ἐ̑̄ι , αἰ δὲ με̄́ , ἆι ἔγρατται . ἀνε̄̀ρ αἰ ἀποθάνοι πατρο̄ιο̄́κο̄ι τέκνα καταλιπο̄́ν , αἴ κα [λ]ε̑̄ι , ὀπυιέ(θ)θο̄ τᾶς πυλᾶς ὄτιμί κα νύναται , ἀνάνκαι δὲ με̄́ . αἰ δὲ τέκνα με̄̀ καταλίποι ὀ ἀποθανο̄́ν , ὀπυίε(θ)θαι το̄̑ι ἐπιβάλλοντι ἆι ἔγρατται . αἰ δ’ ὀ ἐπιβάλλο̄ν τὰν πατρο̄ιο̄̑κον ὀπυίεν με̄̀ ἐπίδαμος εἴε̄ , ἀ δὲ πατρο̄ιο̄̑κος ο̄̓ρίμα εἴε̄ , το̄̑ι ἐπιβάλλοντι ὀπυίε(θ)θαι ἆι ἔγρατται . P12 Πατρο̄ιο̄̑κον δ’ ἐ̄̑μεν , αἴ κα πατε̄̀ρ με̄̀ ἐ̑̄ι ἒ̄ ἀδελπιὸς ἐς το̄̑ αὐ[το̄̑] πατρός . το̄̑ν δὲ κρε̄μάτο̄[ν κα]ρτερὸνς ἐ̄̑μεν τᾶς ϝεργα[σ]ία[ς τὸς] πάτρο̄ανς , [τ]ᾶς [δ’ ἐπικαρ]πίας δια[λ]α[νκά]νεν τὰν ε̄̓μίναν , ἆς κ’ ἄ[ν]ο̄ρ[ο]ς ἐ̑̄ι . αἰ δ’ ἀν[ο̄́]ρο̄ι ἰάτται με̄̀ εἴε̄ ἐπιβάλλο̄ν , τὰν πατρο̄ιο̄̑κον καρτερὰν ἐ̄̑μεν το̄̑ν τε κρε̄μάτο̄ν καὶ το̄̑ καρπο̄̑ , κἆς κ’ ἄν[ο̄]ρος ἐ̑̄ι τράπε(θ)θαι [π]ὰρ τᾶι ματρί · αἰ δὲ μάτε̄ρ με̄̀ εἴε̄ , πὰρ τοῖς [μ]άτρο̄σι τράπε(θ)θα[ι] . αἰ δέ τις ὀπυίοι τὰν πατρο̄ιο̄̑κον , ἀλλᾶι δ’ [ἔγ]ρατται , πεύθεν [πορ]τὶ κόσμ[ο]ν τὸνς ἐπιβά[λλοντανς . P13 Ἀνὲ̄ρ αἴ κ’ ἀποθανὸ̄ν πα]τρο̄ιο̄̑κον καταλίπε̄ι , ἒ̄ αὐ[τὰν ἒ̄ πρὸ αὐτᾶς τὸνς πάτρο̄ανς ἒ̄ τὸ]νς μάτρο̄ανς καταθέμε̄ν [ἒ̄ ἀποδό(θ)θαι το̄̑ν κρε̄μάτο̄ν καὶ] δικαίαν ἐ̄̑μεν τὰν ο̄̓νὰν καὶ τὰν κα[τάθεσιν . αἰ δ’ ἀλλᾶι πρί]αιτό τις κρε̄́ματα ἒ̄ καταθεῖτο το̄̑ν τᾶς πα[τρο̄ιο̄́κο̄ , τ]ὰ [μ]ὲν [κρ]ε̄́ματα ἐπὶ τᾶι πατρο̄ιο̄́κο̄ι ἐ̄̑μεν , ὀ δ’ ἀποδόμενος ἒ̄ καταθὲνς το̄̑ι πριαμένο̄ι ἒ̄ καταθεμένο̄ι , αἴ κα νικαθε̑̄ι , διπλεῖ καταστασεῖ καἴ τί κ’ ἄλλ’ ἄτας ἐ̑̄ι , τὸ ἀπλόον ἐπικαταστασεῖ , ἆι [τά]δε τὰ γ[ράμμ]ατ[α ἔγρατται , τ]ο̄̑[ν δ]ὲ πρό(θ)θα μ[ε̄̀] ἔνδικον ἐ̄̑μεν . αἰ δ’ ὀ ἀντίμο̄λος ἀπομ[ο̄λ]ίοι ἀ[νπ]ὶ τὸ κρέος ὀ̑̄ι κ’ ἀνπιμο̄λίο̄ντι με̄̀ τᾶς πατρο̄ιο̄́κο̄ [ἐ̄̑μ]εν , ὀ δ[ικ]αστὰς ὀμνὺς κρινέτο̄ · αἰ δὲ νικάσαι με̄̀ τᾶς πατρ[ο̄ι]ο̄́κο̄ ἐ̄̑μ[ε]ν , μο̄λὲν ὀπε̄̑ κ’ ἐπιβάλλε̄ι , ἐ̑̄ ϝεκάστο̄ ἔγρατται . P14 Αἰ ἀν[δ]εκσάμ[ε]νος ἒ̄ νενικαμένο[ς ἒ̄ ἐνκ]οιο̄τὰνς ὀπε̄́λο̄ν ἒ̄ διαβαλόμενος ἒ̄ διαϝειπάμενος ἀπο[θ]άνοι ἒ̄ τούτο̄ι ἄλλος , ἐπιμο̄λὲνν ἰο̄̑ πρὸ το̄̑ ἐνιαυτο̄̑ · ὀ δὲ δικαστὰς δικαδδέτο̄ πορτὶ τὰ [ἀ]ποπο̄νιόμενα · αἰ μέν κα νίκας ἐπιμο̄λε̑̄ι , ὀ δικαστὰς κὀ μνάμο̄ν , αἴ κα δο̄́ε̄ι καὶ πολιατεύε̄ι , οἰ δὲ μαίτυρες οἰ ἐπιβάλλοντες , ἀνδοκᾶδ (δ)ὲ κε̄̓νκοιο̄τᾶν καὶ διαβολᾶς καὶ διρε̄́σιος μαίτυρες οἰ ἐπιβάλλοντες ἀποπο̄νιόντο̄ν . ἐ̑̄ δέ κ’ ἀποϝείποντι , δικαδδέτο̄ ὀμόσαντα αὐτὸν καὶ τὸνς μαίτυρανς νικὲν τὸ ἀπλόον . υἰὺς αἴ κ’ ἀνδέκσεται , ἆς κ’ ὀ πατε̄̀(δ) δο̄́ε̄ι , αὐτὸν ἀτε̑̄(θ)θαι καὶ τὰ κρε̄́ματα ἄτι κα πέπαται . αἴ τίς κα πε̄́ραι συναλ[λάκ]σει , ἒ̄ ἐς πε̑̄ρ[α]ν ἐπιθέντι με̄̀ ἀποδιδο̄̑ι , αἰ μέν κ’ ἀποπο̄νίο̄ντι μαίτυρες ε̄̓βίοντες το̄̑ ἐκατονστατε̄́ρο̄ καὶ πλίονος τρέες , το̄̑ μείονος μέττ’ ἐς τὸ δεκαστάτε̄ρον δύο , το̄̑ μείονος ἔνδ , δικαδδέτο̄ πορ[τ]ὶ τὰ ἀποπο̄[ν]ιόμενα . αἰ δὲ μαίτυρε[ς] με̄̀ ἀποπο̄νίοιεν , ἐ̑̄ κ’ ἔ[λ]θε̄ι ὀ συναλλάκσανς , ὄτερόν κ[α] κέλε̄[τ]αι ὀ μενπόμενος , ἒ̄ ἀπομόσαι ἒ̄ σὺν [ll . 1-9 , and most of 10-14 , lacking] ματρὶ δ’ υἰὺν [ἒ̄ ἄνδρα γυναικὶ δόμε̄ν ἐ]κατὸν στα[τ]ε̑̄ρα[νς] ἒ̄ μεῖον , πλίον δὲ με̄́ . αἰ δὲ πλία δοίε̄ , αἴ κα λείο̄ντ’ οἰ ἐπιβάλλοντες , τὸν ἄργυρον ἀποδόντες τὰ κρε̄́ματ’ ἐκόντο̄ν . αἰ δέ τις ὀπε̄́λο̄ν ἄργυρον ἒ̄ ἀταμένος ἒ̄ μο̄λιομένας δίκας δοίε̄ , αἰ με̄̀ εἴε̄ τὰ λοιπὰ ἄκσια τᾶς ἄτας , με̄δὲν ἐς κρέος ἐ̄̑μεν τὰν δόσιν . P15 Ἄντρο̄[π]ον με̄̀ ο̄̓νε̄́(θ)θα[ι] κατακείμενον πρίν κ’ ἀλλύσεται ὀ καταθένς , με̄δ’ ἀμπίμο̄λον , με̄δὲ δέκσα(θ)θαι με̄δ’ ἐπισπένσα(θ)θαι με̄δὲ καταθέ(θ)θαι . αἰ δέ τις τουτο̄̑ν τι ϝέρκσαι , με̄δὲν ἐς κρέος ἐ̑̄μεν , αἰ ἀποπο̄νίοιεν δύο μαίτυρε(ς) . P16 Ἄνπανσιν ἐ̄̑μεν ὄπο̄ κά τιλ λε̑̄ι . ἀμπαίνε(θ)θαι δὲ κατ’ ἀγορὰν καταϝελμένο̄ν το̄̑μ πολιατᾶν ἀπὸ το̄̑ λάο̄ ὀ̑̄ ἀπαγορεύοντι . ὀ δ’ ἀμπανάμενος δότο̄ τᾶι ἐταιρε̄ίαι τᾶι ϝᾶι αὐτο̄̑ ἰαρε̄̑ιον καὶ πρόκοον ϝοίνο̄ . καἰ μέν κ’ ἀνέλε̄ται πάντα τὰ κρε̄́ματα καὶ με̄̀ συννε̑̄ι γνε̄́σια τέκνα , τέλλεμ μὲν τὰ θῖνα καὶ τὰ ἀντρο̄́πινα τὰ το̄̑ ἀνπαναμένο̄ κἀναιλε̑̄(θ)θαι , ἆιπερ τοῖς γνε̄σίοις ἔγρατται . αἰ [δ]έ κα με̄̀ λε̑̄ι τέλλεν ἆι ἔγρατται , τὰ κ[ρ]ε̄́ματα τὸνς ἐπιβάλλοντανς ἔκεν . αἰ δέ κ’ ἐ̑̄ι γνε̄́σ[ι]α τέκνα το̄̑ι ἀνπαναμένο̄ι , πεδὰ μὲν το̄̑ν ἐρσένο̄ν τὸν ἀμπαντόν , ἆιπερ αἰ θε̄[λε]ίαι ἀπὸ το̄̑ν ἀδελπιο̄̑ν λανκάνοντι · αἰ δέ κ’ ἔρσενες με̄̀ ἴο̄ντι , θε̄λείαι δέ , [ϝ]ισϝόμοιρον ἐ̑̄[μεν] τὸν ἀνπαντὸν καὶ με̄̀ ἐπάνανκον ἐ̄̑μεν τέλλεν τ[ὰ το̄̑ ἀν]παναμένο̄ καὶ τὰ κρε̄́ματ’ ἀναιλ(ε̑̄)(θ)θαι ἄτι κα κατα[λίπε̄ι ὀ ἀν]πανάμενος · πλίυι δὲ τὸν ἀνπαντὸμ με̄̀ ἐπικο̄ρέν . [αἰ δ’ ἀπο]θάνοι ὀ ἀνπαντὸς γνε̄́σια τέκνα με̄̀ καταλιπο̄́ν , πὰρ τὸ[νς το̄̑ ἀν]παναμένο̄ ἐπιβάλλοντανς ἀνκο̄ρὲν τὰ κρε̄́ματα . αἰ δ[έ κα λε̑̄ι] ὀ ἀνπανάμενος , ἀποϝειπάθθο̄ κατ’ ἀγορὰν ἀπὸ το̄̑ λά[ο̄ ὀ̑̄ ἀπα]γορεύοντι καταϝελμένο̄ν το̄̑ν πολιατᾶν · ἀνθέμε[ν δὲ] [δέκ]α [σ]τατε̑̄ρανς ἐδ δικαστε̄́ριον , ὀ δὲ μνάμο̄ν ὀ το̄̑ κσε̄νίο̄ ἀποδότο̄ το̄̑ι ἀπορρε̄θέντι . γυνὰ δὲ με̄̀ ἀμπαινέθθο̄ με̄δ’ ἄνε̄βος . κρε̄́(θ)θαι δὲ τοῖδδε ἆι τάδε τὰ γράμματ’ ἔγραπσε , το̄̑ν δὲ πρόθθα ὄπαι τις ἔκει ἒ̄ ἀμπαντύι ἒ̄ πὰρ ἀμπαντο̄̑ με̄̀ ἔτ’ ἔνδικον ἐ̄̑μεν . P17 Ἄντρο̄πον ὄς κ’ ἄγε̄ι πρὸ δίκας , αἰεὶ ἐπιδέκε(θ)θαι . P18 Τὸν δικαστάν , ὄτι μὲν κατὰ μαίτυρανς ἔγρατται δικάδδεν ἒ̄ ἀπο̄́μοτον , δικάδδεν ἆι ἔγρατται , το̄̑ν δ’ ἀλλο̄̑ν ὀμνύντα κρίνεν πορτὶ τὰ μο̄λιόμενα . P19 Αἴ κ’ ἀποθάνε̄ι ἄργυρον ὀπε̄́λο̄ν ἒ̄ νενικαμένος , αἰ μέν κα λείο̄ντι , οἶς κ’ ἐπιβάλλε̄ι ἀναιλε̑̄(θ)θαι τὰ κρε̄́ματα , τὰν ἄταν ὐπερκατιστάμεν καὶ τὸ ἀργύριον οἶς κ’ ὀπε̄́λε̄ι , ἐκόντο̄ν τὰ κρε̄́ματα · αἰ δέ κα με̄̀ λείο̄ντι , τὰ μὲν κρε̄́ματα ἐπὶ τοῖς νικάσανσι ἐ̄̑μεν ἒ̄ οἶς κ’ ὀπε̄́λε̄ι τὸ ἀργύριον , ἄλλαν δὲ με̄δεμίαν ἄταν ἐ̄̑μεν τοῖς ἐπιβάλλονσι . ἀ[τ]ε̄́(θ)θαι δὲ ὐπὲρ μ[ὲ]ν το̄̑ [πα]τρὸς τὰ πατρο̄̑ια , ὐπὲ(δ) δὲ τᾶς ματρὸς τὰ ματρο̄̑ια . P20 Γυνὰ ἀνδρὸς ἄ κα κρίνε̄ται , ὀ δικαστὰς ὄρκον αἴ κα δικάκσει , ἐν ταῖς ϝίκατι ἀμέραις ἀπομοσάτο̄ παριόντος το̄̑ δικαστᾶ ὀ̑̄τι κ’ ἐπικαλε̑̄ι . προϝ[ε]ιπάτο̄ δὲ ὀ ἄρκο̄ν τᾶ(δ) δίκας τᾶι γυναικὶ καὶ το̄̑ι δικαστᾶι καὶ [τ]ο̄̑ι μ[νά]μονι προτέταρτον ἀντὶ μ[αιτύρο̄ν ll . 1-15 lacking] ματρὶ υἰὺ<ι>ς ἒ̄ ἀ[ν]ε̄̀ρ γυναικὶ κρε̄́ματα αἰ ἔδο̄κε , ἆι ἔγραττο πρὸ το̄̑νδε το̄̑ν γραμμάτο̄ν , με̄̀ ἔνδικον ἐ̄̑μεν · τὸ δ’ ὔστερον διδόμεν ἆι ἔγρατται . P21 Ταῖς πατρο̄ιο̄́κοις αἴ κα με̄̀ ἴο̄ντι ὀρπανοδικασταί , ἆς κ’ ἀνο̄́ροι ἴο̄ντι , κρε̄́(θ)θαι κατὰ τὰ ἐγραμμένα . ὄπε̄  .  . δέ κ’ ἀ πατρ[ο̄ι]ο̄̑κος με̄̀ ἰόντος ἐπιβάλλοντος με̄δ’ ὀρπανοδικαστᾶν πὰρ τᾶι ματρὶ τράπε̄ται , τὸν πάτρο̄α καὶ τὸμ μάτρο̄α τὸνς ἐγραμμένονς τὰ κρε̄́ματα καὶ τὰν ἐπικαρπίαν ἀρτύεν ὄπαι κα (νύ)νανται κάλλιστα , πρίν κ’ ὀπυίε̄ται . ὀπυίε(θ)θαι δὲ δυο̄δεκαϝετία ἒ̄ πρείγονα . 
